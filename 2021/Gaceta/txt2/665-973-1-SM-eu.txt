Kannabisaren deribatuen balioa sendagarri gisa: Eraginkortasun kliniko potent-
ziala eta arriskuen berrikuspenas

Laburpena:
Gaur egun, kalamutik eratorritako produktuen erabilera terapeutikoak eztabaida sutsuak
sorrarazten ditu zientzialarien artean eta gizartean oro har. Medikamentuak erregulatzen

dituzten agentziek kannabisaren deribatu sintetiko batzuk onartu dituzte indikazio kli-
nikoetarako, besteak beste, goragaleak eta gorakadak ekiditeko paziente onkologiko-
engan edo minaren tratamenduan.

Lan honen helburua, gaur egungo ezaguera zientifikoan oinarrituta, kannabisaren de-
ribatuen eraginkortasun klinikoaren eta segurtasunaren berrikuspena egitea da egoera

kliniko ezberdinetan (bereziki erlazionatuak minaren tratamenduarekin, minbiziaren oi-
narrizko tratamenduarekin edo/eta tratamendu laguntzailearekin, baita gaixotasun neu-
rologiko eta psikiatrikoen tratamenduarekin ere).

Gaur egun, aipatutako arlo guztietan, kannabisaren deribatu naturalen edo sintetikoen

erabilerari buruzko ikerkuntza klinikoa eskasa da. Beraz, sustatzea gomendatzen da, me-
dikamentuak erregulatzen dituzten agentzien arautegiaren araberako kontrolatutako

ikerketa klinikoak eginez.Ikerketa hauek, produktuen segurtasunari eta eraginkortasu-
nari buruzko jakintzan sakontzeaz gain, frogatu beharko lukete zeintzuk diren adminis-
trazio-biderik eraginkorrenak produktuak emateko orduan, zeintzuk diren osagai

aktiborik egokienak (Delta-9-tetrahidrocannabinola, cannabidiola...), eta zer-nolako on-
dorio klinikoak izango lirateken beste farmako batzuekin batera hartzean.

Laburbilduz, Kannabisaren deribatuen propietate terapeutikoen gaineko jakintza zienti-
fikoa handitzea guztiz ezinbestekoa da produktuok helburu terapeutikoekin legeztatzeko.
